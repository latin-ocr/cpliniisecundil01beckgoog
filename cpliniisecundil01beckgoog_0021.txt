XVI Commentariolus isagogicus.

Ex Venii Flacci libris hic primum commemorandi sunt libri
de orthographia, quos adhibuerunt Plinius et Quintilianus, post
Terentius Scaurus et Velius Longus, ex fontibus secundi
ordinis vel epitomis Charisius et Diomedes omnia deduxerunt.

Antequam ad Plinii libros aggredior, restat ut de M.
Valerio Probo Berytio et de Remmio Palaemone pauca dicam.
De ceteris ludi magistris et magistellis grammaticisque, quo-
rum operum aut nihil superest aut certe nihil eius modi, ut
ex eo lingua latina magnos fructus perceperit, Suetonii obser·
vationes in libello ‘de grammaticis' sufficiunt. Maxime inter·
est nostra ut haec saltem probabilia esse uiri docti concedant:
1. Plinium Secundum ex Valerio Probo aliquid descripsisse
non constare, neque ullum ¹certum vestigium indicari posse,
2. Valerium Probum Berytium, qui teste Suetonio reliquit
‘non mediocrem silvam observationum sermonis antiqui', quae
observationes aut per lectiones eius a sectatoribus verbis pro·
pagari vel magistro disputante in codicillos illatae ad alios
pervenire potuerunt, non tamen curavisse aliam partem gram-
maticae, nisi quae versabatur in emendandis, distinguendis,
annotandis scriptoribus. Ex eo sequitur ut qui historiam
grammaticae latinae describant, Valerii Probi nomen sine magno
detrimento praeterire possint. 3. Testimoniis Gellii in Noctibus
Atticis fidem non esse habendam, quippe qui, si quid profert,
aut se ‘audisse’ profiteatur aut lectori det verba (De Valerio
Probo Berytio p. 9-12). 4. commentarium in Vergilii Buco-
lica et Georgica non esse M. Valerii Probi Berytii (de qua re
cf. dissertatio B. deleri, 1881 Berolini). t. Plures libellos
nomine Probi esse ornatos, qui neque veteris illius neque
iunioris esse possunt (cf. Studia Galliena p. 25). De aliis locis
permultis, de quibus in libello meo De Valerio Probo fusius
dictumest, hoc loco non dicam. Spero alios his fragmentis
Plinianis cognitis hanc quaestionem iterum suscepturos, ut
deinde appareat quid cogitandum sit de illo Probo, qui centies
apud charisium, Diomedem, Priscianum laudatur. Equidem
nullum fragmentum eruere potui, sive Plinii nomine erat orna-
tum sive certa vestigia originis Plinianae in fronte gerebat,
in quo Probi manum agnoscere mihi contigit. Et Plinius
auctores suos indicere non veretur, quod etipse testatur in
praefatione N. H. 21 ‘est enim benignum ..... et plenum
ingenui pudoris fateri per quos profeceris’.

Quod ad Remmium Palaemonem, animadvertendum est

 

