Commentariolus isagogicas. XVII

Remmium artem grammaticam scripsisse in usum puerorum,
ut si ambiguum esset quaerentibus uter alterum adhibuerit,
iam Palaemonem digitis monstraremus. Per Plinii studia,
quibus quae in lingua latina erant dubia vel dubiis similia,
certis regulis confirmata sunt, cum alia aeque fluctuantia
aut rationis ⁴lege, aut veterum auctoritate, aut usu tyranno,
aut aurium iudicio, suam formam, suam significationem
adepta sint, factum est, ut tanti rivi aperirentur, ex qui-
bus sua quisque posset haurire. Erat tum primum materia
parata ea, unde ‘artem' conderet Palaemon, qui tamen et
graeca exemplaria versabat si quidem Palaemoniana eontinet
Quintiliani libriI c. 4, ubi ξ 20: „alii tamen ex idoneis dum·
taxat auctoribus octo partes secuti sunt, ut Aristarchus‘¹ (sic
etiam Dionysius Thrax) „et aetate nostra Palaemon“ (Uhlig,
de Dionys. Thrace, App. p. XlV et Praef. p. VI). Plinii libros
Palaemoni praesto fuisse demonstrant loci (tharisii et Dio-
medis consimiles (Ch. 225, Diom. 415), ubi Palaemon enumerat
coniunctiones, Plinii sententiam laudans. Quaeramus primum
de Palaemonis vitae tempore vel ultimis finibus. Ordimur a
testimonio Hieronymi, qui chron. ad a. Abr. 2064 = 48 a. C. ns
‘Palaemon Vicetinus insignis grammaticus Rornae habetur’ .....
scribendo nos admonet de eo testimonio, quod Suetonius dicit
‘de grammaticis’: . . ‚ manumissus docuit Romae ac prin-
cipem locum inter grammaticos tenuit, quamquam infamis
omnibus vitiis, palamque et Tiberio (14-37) et mox Claudio
(41-54) praedicantibus nemini minus institutionem puerorum
vel iuvenum committendam. Apparet Persium (cf. vitam eius),
qui vixit a. 35-95 discipulum huius viri esse potuisse3 at si
iarn Palaemonis mores a Tiberio notati sunt, qui a. 37 obiit,
regnante eo iam ad annos maturos pervenisse grammaticum
elucet, ut anno 37 non minorem annos XX natum eum fuisse
veri simile sit. Itaque Palaemonem aut ultimis Augusti im-
peratoris annis aut primis Tiberii lucem vidisse credimus.
Sic Persius a. 35 natus puer magistrum audivit Palaemonem,
qui tunc sex vel septem lustra condiderat. Eodem quo Persius
tempore Quintilianus, a. 35 natus, in subselliis apud magistrum
sedebat. Libros dubii sermonis Plinius edidit a. 67. Itaque
tempora non obstant, quominus credamus Palaemonem legisse
libros dubii sermonis. Extant plura de Palaemone testimonia,
quae non multum adiuvant.

-—--—

Pnnr. dub. serm. Ὦ

 

